### Budapesti Műszaki és Gazdaságtudományi Egyetem
### Fotogrammetria és Térinformatika Tanszék

# Kerékpárút-hálózat gráf alapú elemzései Python modulok alkalmazásával
## Digitális Föld c. tárgy projektfeladat
## Szántai Péter Zsolt

### Bevezető
Budapesten az utóbbi időszakban egyre nagyobb figyelmet kap a kerékpáros közlekedés, mint a túlterhelt és a fenntarthatóság szempontjából megkérdőjelezhetőbb gépjármű közlekedés alternatívája. A város történelmi szerkezete a mára tapasztalható gépjárművek sokaságát az utakon nem, vagy csak egyre komolyabb kompromisszumokkal képes kiszolgálni. A közlekedés ezen módja több szempontól sem hatékony és az utak terheltségén túl számos más tényező is közre játszhat a városi közlekedés infrastruktúrájának kialakításában. 
Ezen feladat során azonban csak a jelenleg meglévő kerékpárutak elhelyezkedésére, geometriájára és az egyes rész-hálózatok egymáshoz képesti viszonyára végeztem alap statisztikákat és elemzéseket a Python programozási nyelv és az ehhez szabadon felhasználható nyílt forráskódú modulok felhasználásával. A lekérdezett terület Budapest XI. kerülete, ahol a lekérdezett úthálózatról grafikus megjelenítéseket, valamint a gráf és hálózat-elmélet felhasználásával számos elemzést végezhettem el.
